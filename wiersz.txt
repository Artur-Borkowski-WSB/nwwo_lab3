Cześć, dzień dobry, jestem las.
Miło mi ugościć Was.
Przyjdź, odpocznij wśród mych drzew,
usłysz piękny ptaków śpiew.
Poczuj, jak się myśli czyści
wśród konarów, igieł, liści.
Przyjdź, lecz nie bierz, 
ani piły, ni siekiery.
Nie waż się, intruzie podły,
ciąć mej sosny, świerku, jodły!
Cześć, dzień dobry, jestem las.
No cóż, rozgniewałem Was.
Złościsz się, to pisz petycję.
Ja mam gdzieś Twą tradycję!
Cześć, dzień dobry, jestem las.
Miło mi ugościć Was.
Przyjdź, odpocznij wśród mych drzew,
usłysz piękny ptaków śpiew.
